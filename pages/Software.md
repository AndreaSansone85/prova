# I software che useremo

Questa è una lista di software potenzialmente utili. Potete campare benissimo e fare una tesi anche con carta e penna, per capirci, ma questi software vi facilitano la vita, vi tornano utili per conservarvi i vostri documenti e appunti, e potenzialmente vi aiutano a studiare in una maniera che sia più "utile" rispetto a leggere un libro e ripeterlo sostanzialmente a memoria. Il software _aiuta_, non è che fa tutto da solo, eh. 

## Gestione della bibliografia
**Zotero** - software per la gestione della bibliografia - [link](https://www.zotero.org). Software analoghi includono Endnote, Mendeley, Papers e simili. Zotero è il mio preferito perché è multipiattaforma, lavora in cloud (gratis fino a una certa quota) e tramite i plugin può anche fare cose divertenti.

## Prendere e conservare appunti
**Obsidian** - software per prendere appunti - [link](https://obsidian.md). Se volete software simili ci sono OneNote, LogSeq, Notion, o per i puristi della riga di comando Emacs. Obsidian è gratuito, multipiattaforma, lavora in cloud se ci smanettate un po' e coi plugin vi ci potete veramente sbizzarrire.

## Scrivere
Un software di scrittura - preferibilmente Microsoft Word o OpenOffice. Se vi trovate bene con Pages per OSX/iOS, o se avete voglia di studiarvi LaTeX, o se lavorate (come sto facendo io in questo momento!) in Markdown non c'è problema, ma generalmente - siamo onesti - il 99% delle persone usa Word.

## Ok, ho fatto, e ora?
Se vuoi, continuiamo a questo punto con una delle domande più frequenti di questo periodo: posso usare l'AI per scrivere la tesi di laurea? [Scopriamolo insieme!](/pages/Usare_AI.md)
